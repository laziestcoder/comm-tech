# আপনার হাতে কী?

আচ্ছা, আপনার হাতে সবসময় কোন জিনিসটা থাকে? আমি বর্তমান সময়ের কথা বলছি। 

ঠিক বলেছেন। মোবাইল ফোন। বাসা থেকে বেরুতে মানিব্যাগ না নিলেও ফোনটা নিতে ভুলি না আমরা। ভূমিকম্প, জ্বলোচ্ছাস যাই হোক না কেন এই ফোন নিতে হবে আগে। রিফিউজিরা বিভিন্ন দেশে পালিয়ে ঢুকতেও এই ফোন থাকা চাই হাতে। 

আচ্ছা, এই ফোনটাতে কী আছে? 

ভালো বলেছেন। আসলেই তো - কী আছে এই ফোনে যা মানুষকে পাগল করে রাখছে? 

এটা একটা স্মার্ট ডিভাইস যা মানুষকে যুক্ত করে রাখছে তার কাছের মানুষগুলোর সাথে। দিনের অনেক কাজ হয়ে যাচ্ছে এই যন্ত্র দিয়ে। আসলেই একটা "অসাধারণ" কমিউনিকেশন ডিভাইস। 

কী আছে এতে?

সেটাতে যাবার আগে একটা গল্প ফাঁদি বরং। ছোটবেলায় বালক "রকিব"কে নিয়ে বেশ সমস্যায় ছিলেন তার বাবা মা। বাসার কোন যন্ত্র 'অক্ষত' রাখা যাচ্ছিলো না তার জন্য। চাকুরিজীবী বাবা মা বাসায় ফিরলে দেখা যেতো কোন না কোন যন্ত্র কাজ করছে না। বাসার মেইন সুইচের ফিউজ ওড়ানো ছিলো নিত্যনৈমিত্যিক ব্যাপার। একবার তো আগুন ধরে গেল বাসায়। বালকের কী হয়েছিল সেটা খুলে নাই বা বলি। 

তবে, এতে একটা জিনিস হয়েছে। বাড়তি "পকেট স্ক্রু"এর পাশাপাশি যন্ত্রগুলো আসলে কিভাবে কাজ করে সেটার একটা বড় ধারণা পাই আমি। কমিউনিকেশন ডিভাইসগুলোর ইন্টারনাল এলিমেন্টগুলোর কাজের হিসেব চলে আসে হাতের নখদর্পনে। বাসার প্রায় সব জিনিসই 'রিপেয়ার' করতে পারি গত বছরগুলো ধরে। ঝামেলা যে হয়না, তাও নয়। নতুন জিনিস খুলে আবার জোড়া লাগানো সহজ তবে ভাগ্য ভালো না হলে বউয়ের জিনিস অক্ষত অবস্থায় ফেরৎ না দিতে পারারও গ্লানি আছে আমার মধ্যে। গল্পের শানেনুযুলঃ পরের প্যারায়। 

ধরে নিচ্ছি আপনার হাতে একটা "আইফোন এক্স"। 



